---
title: "Jak spakować do roadstera dwie osoby na dwa tygodnie?"
date: 2021-09-10
image: "images/post/Toyota_MR2.jpg"
author: "Basia" # use capitalize
categories: ["zagranica"]
tags: ["Słowenia", "MR2"]
draft: false
---

Da się? Pewnie, że tak! Przed wyjazdem na pracowakacje w Słowenii, udało nam się zmieścić w Toyocie MR2 nie tylko kanapki, ale również koło zapasowe, trzy laptopy, sześć par butów i - na wszelki wypadek - turystyczną kuchenkę gazową 🤯

# W czym tkwi szkopuł?

Toyota MR2 W30 to małe dwuosobowe auto z miękkim dachem. Pod maską znajduje się niewielki schowek na koło zapasowe, a tam, gdzie w większości samochodów znajdziesz bagażnik, w Toyotce zamontowano silnik 😵 Jedyne komory bagażowe w aucie znajdują się za siedzeniami kierowcy i pasażera. Tam też spakowaliśmy większość bagaży, a to, co nam zostało, upchnęliśmy pod maską.

# Ludzie listy piszą

Na dwutygodniowy wyjazd warto zabrać ze sobą więcej niż mniej. Cóż, tym razem nie wyszło 🙊 Na wyjazd zabraliśmy TYLKO to, co potrzebne. Żadnych cieni do powiek, kremów do twarzy, świeżych t-shirtów na każdy dzień pobytu czy ładnych ubrań na wieczór. Pakowanie ułatwiła nam wspólna lista rzeczy do zabrania w Google Keep.

🧠 Tu mała dygresja: zawsze korzystam i szczerze polecam [Keep](https://keep.google.com/) do pakowania się na wyjazd czy tworzenia list zakupowych - od dobrych paru lat nie znalazłam lepszej alternatywy na Androida. Dzięki apce mam pod ręką gotową listę rzeczy, które potrzebuję zabrać na wyjazd. Pakowanie zajmuje mi dzięki temu dużo mniej czasu niż kiedyś i nie muszę za każdym razem zastanawiać się, co zabrać.

Do rzeczy! Poniżej wszystko, co udało nam się zmieścić w aucie (oprócz koła zapasowego, apteczki itp.)

* Kostium kąpielowy / bokserki
* Bielizna
* T-shirty
* Leginsy długie
* Leginsy krótkie
* Jeansy x2
* Spodnie trekkingowe
* Bluzy z długim rękawem
* Kurtki przeciwdeszczowe
* Koszula
* Japonki
* Buty trekkingowe x2
* Sandały trekkingowe
* Buty miejskie x2
* Pidżama
* Pareo
* Opaska na włosy
* Ręcznik szybkoschnący
* Leki
* Pigułki na lokoemocje
* Opaski antyrzygowe
* Maść z witaminą A
* Krem z filtrem UV
* Szampon x2
* Suchy szampon
* Odżywka do włosów
* Żel do mycia rąk na sucho
* Nawilżane chusteczki
* Wkładki higieniczne
* Tampony
* Błyszczyk
* Grzebień
* Saszetka nerka
* Patyczki do uszu
* Chusteczki higieniczne
* Nici dentystyczne
* Krople do oczu
* Antyperspirant
* Płyn do płukania soczewek
* Soczewki kontaktowe
* Płyn do płukania prania
* Pasta do zębów
* Szczoteczki do zębów
* Ładowarki/zasilacze do laptopów
* Ładowarka do telefonu
* Pamięć USB
* Laptopy
* Myszka komputerowa z podkładką
* OSMO kamerka z akcesoriami
* Zatyczki do uszu
* Scyzoryki
* Gumki i spinki do włosów
* Maseczki
* Słuchawki
* Kindle
* Okulary słoneczne
* Okulary korekcyjne
* Latarka z powerbankiem
* Zagłówek
* Dokumenty i karty płatnicze
* Karty EKUZ
* Czołówka
* Kartusze
* Palnik
* Garnki
* Widelcołyżka
* Krzemień
* Zapalniczka
* Gąbka do naczyń
* Trytytki
* Multitool

Jakim cudem udało nam się zabrać aż tyle?

# Roluj zamiast składać

Nasze manatki spakowaliśmy do dwóch miękkich toreb oraz jednego większego i drugiego nieco mniejszego plecaka. (Prawie) idealnie wypełniliśmy dzięki temu przestrzeń bagażową. Prowiant i napoje na drogę wrzuciliśmy za to do worków, które wylądowały za fotelem kierowcy o krótszych nóżkach (czytaj: moim).

🧠 Żeby zmieścić rzeczy w torbach, rolowaliśmy ubrania po długości. Jasne, że po kilku godzinach jazdy nadawały się do prasowania, ale zajmowały za to dużo mniej miejsca niż ubrania składane w kostkę. Ba, oprócz ubrań zrolowaliśmy też buty Bartka!

Na wyjeździe świetnie sprawdziły się nam ubrania z wełny z merynosów. Oprócz tego, że można w nich przechodzić ze trzy dni i nie śmierdzieć, to ubrania te są dosyć cienkie = zajmowały mniej miejsca.
Z innych trików, jakie trzymamy w zanadrzu, warto wspomnieć o tym, że małe rzeczy chowaliśmy w większych, czyli skarpetki w butach, japonki w sandałach, a krople do oczu w etui na okulary. Znamy się jak łyse konie, więc nie widzieliśmy również problemu w używaniu tego samego antyperspirantu.

🧠 Jeśli już o tym mowa, to od niedawna używamy antyperspirantu Etiaxil w rolce zamiast zwykłych antyperspirantów. Opakowanie Etiaxilu jest bardzo małe, a na dodatek nie trzeba go używać codziennie - wystarczy raz na kilka dni. W sam raz na wyjazd!

O dziwo okazało się, że z paru rzeczy, które zabraliśmy, mogliśmy spokojnie zrezygnować, ale paru rzeczy zabrakło. Nie przydał się nam w zasadzie ręcznik szybkoschnący, zagłówek czy moje opaski antyrzygowe [sic!]. Mogłam za to zabrać bejsbolówkę (przez większość czasu jeździliśmy bez dachu) czy sportowy biustonosz, a żałuję, że nie mamy turystycznej kawiarki. Do poprawy w następnej podróży!

👉🏼 A wy co dodalibyście do listy rzeczy do zabrania na [Keepie](https://keep.google.com/)?

# Galeria

{{< gallery match="images/*" sortOrder="desc" rowHeight="150" margins="5" thumbnailResizeOptions="600x600 q90 Lanczos" showExif=true previewType="blur" embedPreview="true" >}}

*10 września 2021*