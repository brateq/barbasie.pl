---
title: "Roztocze. Wiosna w środku Roztoczańskiego Parku Narodowego"
date: 2021-05-23
image: "images/post/bukova-gora-g7ba114c66_1920.jpg"
author: "Basia" # use capitalize
categories: ["Tree", "Polska"]
tags: ["Polska"]
draft: false
---


Ja: *Zróbmy eksperyment*, powiedziałam, *wyjedźmy gdzieś w Polskę, popracować
zdalnie. Przez parę dni, na próbę powinno wystarczyć. A jak uda się przez tydzień,
pomyślimy o pracy zdalnej za granicą.*

On: *Dobra, zobaczysz, że Ci się spodoba!*

# Budzikom śmierć

Spakowałam laptopa, moje korpo-słuchawki, książkowy kalendarz (ciężki i nieporęczny,
ale bez niego ani rusz) i ulubiony cienkopis. Upchnęliśmy wszystkie nasze rzeczy w samochód i pojechaliśmy na Roztocze, a dokładniej do miejscowości Obrocz, w samym sercu Roztoczańskiego Parku Narodowego.

Żeby połączyć pracę z urlopem i znaleźć czas na zwiedzanie okolicy, przestawiliśmy się
na nieco wcześniejsze godziny wstawania. Nastawiałam budzik w telefonie na szóstą i
rzeczywiście wyskakiwałam z łóżka z samego rana (muszę przyznać, że trzymanie
telefonu z dala od spania bardzo w tym pomagało 😋).

# Życie zaczyna się po 16:00

Wyjechaliśmy na siedem dni, więc na tygodniu, od rana mniej więcej do szesnastej po prostu pracowaliśmy. Kawa w dłoni, słuchawki na uszach i pełne skupienie, żeby tylko wszystko podomykać i dowieźć na czas. Urlop zaczynaliśmy dopiero popołudniem. Ale
za to jaki urlop!

Wybraliśmy się na spływ kajakowy rzeką Wieprz, godzinami włóczyliśmy się po Parku i
obserwowaliśmy wszelkiej maści rośliny i zwierzęta, zwiedziliśmy Browar Zwierzyniec i
Ogród Zoologiczny w Zamościu, a na dokładkę zaprzyjaźniliśmy się z konikami polskimi
w folwarku Florianka. Było cudownie!

Bawiliśmy się doskonale, prawie jak na urlopie, a nie wzięliśmy przecież ani jednego
dnia wolnego! Za to po powrocie do Krakowa wpadliśmy na doskonały pomysł: a może
by tak pracować częściej poza domem, a w międzyczasie postawić bloga i relacjonować nasze podróże?

I tak narodziły się barbasie.pl 🙂

# Galeria

![alt text for screen readers](/images/roztocze/2021-05-17.jpg )
![alt text for screen readers](/images/roztocze/2021-05-19.jpg )
![alt text for screen readers](/images/roztocze/2021-05-198.jpg )
![alt text for screen readers](/images/roztocze/2021-05-199.jpg )

*23 maja 2021*