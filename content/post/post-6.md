---
title: "Żelazny Szlak Rowerowy. Do Karviny i z powrotem"
date: 2021-08-14
image: "images/post/wiadukt_nad_Ranoszka.jpg"
author: "Basia" # use capitalize
categories: ["Nature"]
tags: ["Polska", "Czechy", "rower"]
draft: false
---

Železná cyklotrasa, czyli 55 kilometrów drogi rowerowej gdzieś pomiędzy czeską Karviną, a polskim Jastrzębiem-Zdrojem. Przejechanie jej zajęło mi parę dni, a to dlatego, że zarówno start jak i meta wyprawy znajdowała się w Krakowie 😊 
# Dziennik podróży

Przed (prawie) każdą podróżą przygotowuję szczegółowy plan zwiedzania: co, gdzie i kiedy warto zobaczyć. Zwykle coś z mojego planu odpada, ale w zamian wskakuje coś innego. W dzienniku podróży notuję wszystkie te miejsca, do których udało mi się dotrzeć. Przyda się? Mam nadzieję!

## 📆 Środa, dzień pierwszy

### Kierunek: Drogomyśl, 110 km

Nigdy wcześniej nie podróżowałam rowerem po Polsce całkiem sama i nie powiem: do ostatniej chwili zastanawiałam się, czy ta wyprawa w ogóle ma sens, czy nie złapię gumy, czy rower wytrzyma i czy ja dam sobie radę fizycznie i psychicznie. I co? Po pierwszych 110 km z Krakowa do Drogomyśla wiedziałam już, że było warto 💪  

## 📆 Czwartek, dzień drugi

### Kierunek: Karviná, 58 km

Największym problemem w czasie jazdy był tak naprawdę upał. Z jednej strony dobrze, bo nie musiałam wozić ze sobą grubych swetrów czy kurtki. Z drugiej strony ręce opaliłam sobie tak bardzo, że jeszcze miesiąc po powrocie na moich dłoniach widać było białe rękawiczki...

## 📆 Piątek, dzień trzeci

### Kierunek: Oświęcim, 70 km

Zaczęłam też gadać do siebie 🙊 Nie jeżdżę zbyt szybko i nigdy prędkość nie była dla mnie priorytetem. Dlatego przejechanie całej trasy zajęło mi więcej czasu niż początkowo szacowałam. Na tyle dużo, że po długich godzinach spędzonych w siodełku nawet mnie zaczynało brakować rozmów z ludźmi. Zaczęłam więc rozmawiać z samą sobą 🗣️    

## 📆 Sobota, dzień czwarty

### Kierunek: Kraków, 77 km

Udało się! Na ostatnich kilometrach wyobrażałam sobie, że jestem maratończykiem dobiegającym do mety wśród oklasków i wiwatów kibiców. Kibiców nie było, ale ja i tak dojeżdżałam do domu z szerokim uśmiechem na twarzy, cedząc przez zęby muchy i nie mogąc doczekać się prysznica 🚿

Czy warto podróżować solo? Jak najbardziej! Z rowerem lub bez! 

# Galeria
![alt text for screen readers](/images/zsr/236176458_10222.jpg )
![alt text for screen readers](/images/zsr/236623636_102221.jpg )
![alt text for screen readers](/images/zsr/236842723_102221.jpg )
![alt text for screen readers](/images/zsr/237242118_1022.jpg )
![alt text for screen readers](/images/zsr/237492316_102.jpg )

*14 sierpnia 2021*