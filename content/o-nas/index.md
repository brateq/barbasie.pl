---
title: "O nas"
image: "images/author.jpg"
draft: false
---

Cześć! Tu Basia i Bartek, para nie do pary. On jest wyluzowanym programistą, ja poważną tech writerką, a naszą bazą wypadową od 2015 roku jest tętniący życiem Kraków. 

Obydwoje uwielbiamy podróżować, oglądać Ricka i Morty'ego, popijać włoskie proseczo, zajadać krewetki w tempurze i pracować dokładnie tam, gdzie się nam podoba. Dzięki pracy zdalnej łączymy przyjemne z pożytecznym i spędzamy pracowakacje w dowolnym miejscu na świecie, gdzie szybkiego łącza i kawy z ekspresu jest pod dostatkiem. Po godzinach zwiedzamy świat z buta, autobusem, samochodem, motocyklem, rowerem i hulajnogą. Razem i osobno, w Polsce lub za granicą, ale zawsze z konkretnym planem. 

Wpadliśmy na pomysł założenia bloga, żeby dokumentować nasze wyjazdy, doradzać, a może nawet inspirować innych. Poza tym, kiedy już będziemy starzy i zgrzybiali, z blogiem łatwiej będzie nam wspominać stare dobre czasy…
